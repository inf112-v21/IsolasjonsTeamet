# Obligatorisk oppgave 4: Prosjekt RoboRally

## Deloppgave 1: Team og prosjekt

### Project Board:

### Roller:

Nå også fungerer rollene på samme måte, og vi har ikke gjort noen endringer her. Team-lead og kundekontakt er
uforandret, og hele teamet stiller som developers, og fyller inn der det trengs. Sånn som det ser ut nå er det ikke
nødvendig å gjøre endringer her, og rollefordeling er ikke noe som har skapt problemer for oss. Erfaringer og endringer:

* Det er viktig å passe på at merge conflicts of alle checks passer når man åpner en pull request
* Ferdige arbeidsoppgaver og tempo har vært veldig ubalansert, noen på teamet blir fort ferdig mens andre har brukt
  lengre tid. Dette fører til at det blir mye dødtid der teamet venter på at noe skal bli kodet/gjort ferdig av noen
  andre.
* Endringer vi har gjort her:
    * ny prosjektmetodikk, vi har laget fremdriftsplan for teamet, med ulike tasks som skal bli gjort hver uke, og en
      task har blitt gitt til en developer på teamet. Dette setter press på å få gjort ferdig oppgaver i tide, og legge
      inn mer effort for å få det gjort. Dette synes teamet er en god løsning, og kan føre til bedre resultat og mer
      effektiv jobbing.
* Når kommunikasjonen er god lever vi bedre produkt
* Lurt å lage ny branch for hver task
* Prosjektarbeid tar lang tid, det gjelder å jobbe i et kontinuerlig tempo, og få ting gjort til avtalte tider, sånn at
  resten av teamet ikke blir holdt igjen pga. noe noen andre skulle implementere, som ikke har blitt gjort.

Alle på teamet syns vi har gjort gode endringer, og at det som har blitt endret på var et bra valg. Vi har lært mye,
både om prosjektmetodikk men og om oss selv, og hvor mye kunnskap og tid vi har til å løse visse oppgaver. Poenget med
faget er å få prøvd seg fram og gjøre opp erfaringer på både godt og vondt om hvordan det er å jobbe i team, og bruke
verktøy man har til dette. Vi har alle nådd dette målet, og prøvd ut ulike metoder og fremgangsmåter for å løse
prosjektet på.

### Gruppedynamikken:

God sånn som sist. Dersom noen sitter fast hjelper resten av teamet, dersom noen trenger en “push” får de dette. Ros og
konstruktiv kritikk er på plass for å sørge for at god kode og gode resultat blir gitt. Vi får ikke møtt alle fysisk på
grunn av restriksjoner og at folk ikke er i byen, så grunnlaget for dynamikken blir for det meste lagt digitalt.

### Kommunikasjon:

Mye bedre enn når vi først startet. Vi ble enige om at dersom man sitter fast på noe, enten på grunn av tekniske problem
eller annet, skal vi kontakte teamet umiddelbart, så alle vet hva som foregår, hvor vi ligger ann og hva som må bli
prioritert. Dette har ført til bedre kommunikasjon over Discord. Vi tar og i bruk møtene vi har satt opp på mandagene
til diskutering og kodehjelp. Discord blir nå aktivt brukt til fildeling, hjelp og kommunikasjon.

### Forbederedningspunkter fra retroperspektiv:

Teamet føler prosjektet har gått bra, med tanke på hvor lite erfaring mesteparten av teamet har med prosjekt som dette
før. Vi har fått til en del, og er fornøyde med resultatene. De viktigste med dette faget er ikke å få ferdig
prosjektet, og vise fram det fineste spillet, men å jobbe i team og gjøre opp erfaringer fra dette, lære metodikk og
fremgangsmåter som får oss til og jobbe effektivt sammen, sånn at vi er bedre rustet til dette senere i livet når vi
faktisk sitter i en “skarp” situasjon jobbmessig og skal jobbe i teams. Dette har vi absolutt oppnådd, og prosjektet har
lært oss masse.

#### Hva vi har gjort bra:

* Har jobbet med tempo som har passet alle på teamet
* Har gjort gode endringer underveis på hvordan vi vil gjøre ting
* Alle stemmer blir hørt, og møter har vært demokratiske
* Vi har lagt til flere funksjoner vi mener ikke mange andre teams har, og fokusert på å gjøre disse gode, i stede for å
  pushe ut masse halveis kode
* Teamet har fått mye hjelp fra teamlead, og teamlead har levert priority support for å hjelpe resten, og
  pairprogramming med teamlead har var kunnskapsrikt
* Teamet var raske med å få all adminastrative ting på plass i starten, dette gikk fint
* Satt opp flere møter og pushet teamet til å bruke discord flittig

#### Hva vi ville endret på:

* Pushet teamet til å jobbe mer effektivt og prioritere prosjektet
* Mer kontinuerlig jobbing, mindre skippertak
* Kommunikasjon på topp med engang, spesielt dersom man sitter fast/har problem
* Oppdatere gruppen mer hva som foregår

## Deloppgave 2: Krav

## Deloppgave 3: Produktleveranse og Kodekvalitet

### Bidrag til Kodebasen

Det er forskjellig arbeidsmengde til hver person i gruppen. Dette er rett og slett fordi noen av oss har mer erfaring
enn andre. Vi har da prøvd å fordele oppgaver slik at det blir like utfordrende for hvert medlem. Dersom det er like
utfordrende for hvert medlem vil arbeidsmengden bli skjevfordelt i og med at vi har forskjellig kunnskapsnivå på
gruppen! Noen commits er også større og mer krevende enn andre som gjer at visse oppgaver tar lengre tid å få på plass
før vi kan committe. Vi prøver alltid å ha en fullstendig kode før vi committer og lager PR, derfor tar noen oppgaver
lenger tid, og det er færre committs.

### Prosjektpresentasjon

Vi skal vise demo av spillet! Det er viktig for oss å få frem det vi har lært av å jobbe sammen på dette prosjektet. Vi
har blant annet funnet ut hvordan det er å jobbe sammen på tross av kunnskapsnivå og erfaring, og hatt en god måte å
forstå hverandre på til tross for dette. Det vi har slitt mest med gjennom prosjektet er kommunikasjon og tempo. Dette
er noe vi har prøvd å jobbe på gjennom hver uke og vi legger alltid vekt på hvor viktig dette er på møtene våre! Vår
gruppe forstår godt hvor mye bedre gruppearbeidet hadde vært dersom det var fysisk tilstedeværelse. Den siste uken med
arbeid var vi alle til stede i Bergen og kunne sitte sammen på skolen for å arbeide. Vi så da at vi hadde mye bedre
kommunikasjon, høyere tempo og forståelse for hverandre sin arbeidsmengde.

### Multiplayer PR

En av de store PRene som vi har fått inn i denne leveringen er multiplayer PRen. Når vi ser tilbake var denne altfor
stor, og kunne enkelt ha selv vært 5 eller flere PRer som implementerte litt av den ønskede funksjonene hver. Det er
mange grunnen til at vi ikke gjorde det slik. En tidlig grunn var at det ville være død kode som ikke ble brukt, og vi
ville ikke få trekk for mye død kode. Det andre store grunnen er nokk bare at det lett ble en veldig stor snøball som
var vanskelig å stoppe uten at alle andre PRer fikk store merge konflikter. Derfor valgte vi å vente med å merge
multiplayer PRen til det ikke var mange andre PRer som ville ha blitt påvirket.

